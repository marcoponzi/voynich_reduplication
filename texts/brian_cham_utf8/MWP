awgadhaw sama woeydhayzinga  
genesis sakar 1 2 midh nanga  
 
kulay daparaginga  nubi arkathaginga  mura  
zaginga  kasa awgadh meparuy   
 
awgadhan kulay dapar aymoedhin wage  nabi  
arkath  nabi arkath kulay kawaginga  a boeradhar   
aginga  kasa malu  senabi malu koey gubalnga  
na koey inuralnga   
 
wa awgadhaw maygi man nanga mulaydhin gimia   
nuydh wayadhin nungu woenab nanga  awgadh kedha  
mulaydhin   buya nagi   kalanu buya mekath  
asidhin  awgadhan imadhin matha ngoedhagidh   
kalanu dhadhia madhin  buya inurngu  nuydh buya  
nel tharan goeyga  inur nel tharan kubil  kubil  
nanga muasin nanga goeyga mangiz sena urapun  
goeyga   
 
 
 
wa  awgadh lak mulaydhin a nungu yangukudungu  
dapar aymoedhin  zial dapara gimal wanaydhin  
nuydh  lak kedha dhabu malu apal wanadhin  nuydh  
mura ngukil garwoeydhamoeydhin  koesapa  pupupa   
malupa  kalanu boeradhar aymoedhin  a senabi  
boeradhar kapu ngadhalnga awgadhapa   
 
 
 
awgadhaw yangukudungu boeradharanu muynu puy  
a nagu mulguy adhadhin a koesimoeydhin mabaygaw  
ubipa puy  awgadhapa kapu ngadhalnga  inur yabay  
thayan a goeyga mizin  goeyga thri   
 
kalanu nuydh aymoeydhin goeyga  moelpal   
thithuyil  goeyga aymoedhin  mekathapa inurngu   
moelpal kubilpa buya a thithuyl  thana mura  
thanamun geth thonaralmoeyl   sey sithamaypa  
goeyga  moelpal  a thithuyl  kubil yabathayan  
a goeyga mizin  sena goeyga pua   
 
mura nungu aymayzi zapul nubepa balbayginga  
kapu ngadhalmayl  ina nubi arkath ingaru  kapu  
niay lag matha ngoedhagidh ngalpalpa   
 
nuydh mura wapil aymoeydhin muynu woeray   
garkazil yoepkazil  nuydh lak kedha boeradharanu  
gimal uruyl aymoeydhin  nungu yangukudungu  
aymoeydhin  sena goeyga payb   
 
wara goeyga nuydh lak kedha ngadhalnga  
aymoeydhin tetel uruyl a amayl uruyl  kalanu  
malu  boeradhar  a dapar mura balbayg asidhin   
 
 
 
kapu ngadhalnga nubepa  nuydh mura zapul  
aymoeydhin balbayginga  a matha ngoedhagidh   
moeygapa za nuydh aymoedhin mabayg  nungu  
ngadhalnga mabayg aymoedhin boeradharangu   
kalanu nuydh gub poeybadhin nungu aymayzi  
mabaygapa  man  poeybadhin nubepa  senabi  
mabayg nuydh nel tharadhin adham   
 
kalanu awgadhan apaw lag aymoedhin  nuydh  
kalanu adhaman wanadhin si niparuy  mura ay  
puy kowsa danal pathaypa  senabi apaw lag koey  
aydenga  nuydh awgadhan kalanu adhamalpa sey  
sitha madhin   
 
 setha nanga mura puy kowsal aygudapa ubipa   
senaw nanga urapun nanga ngidh bangal purthayg   
ngidh na senawbi puy kowsa nanga purthane nanga  
ngidh bangal mina pawa guythwayane  ngi bangal  
umanga    
 
adham nuy matha nungu kusayg kulay   
igalgiginga  awgadhan nuydh mura uruyl  
mamoeyidhin adhamalpa  adham thana nel  
 
 
 
tharaydhin yananab uruyl   kursipa kayb  uruyl    
tetel uruyl   amayl uruyl   nuydh mura nel  
tharaydhin  kasa kedha nubepa matha ngoedhagidh  
lawnga kalmel niaypa sethabi uruyia   
 
 
 
nuydh awgadhan koey uthuy wayadhin adhamania   
kalanu kutha berow adhapa madhin  kalanu  
adhaman gamu balbayg paladhin kunia  nuydh  
kalanu yoepkaz aymoedhin   
 
kalanu awgadhan nan oengadhin adhamalpa   
 
 
 
nungu adhaman ika a dhiw koeyza  nuydh nanga  
imadhin nungu ngadhalnga mabayg  nuy kedha   ngaw  
ridhangu a ngaw gamungu nan aymoedhin    
 
pal ay kalanu alay ipi ayman  palamun mura  
zapul matha kalmel  kedha zoengu kayib yoepkaz  
a garkaz apu thathi wanaman  alay ipi ayman   
awgadhan mabayg aymamadhin  sena goeyga siks   
 
kalanu lak zagethaginga  nungu aymayzimayl  
mura balbayginga muasimoeydhin  nubepa kapu  
ngadhalnga  balbayginga mura   
 
ina nanga goeyga seben nanga nuy zagethaginga   
nuy kasa ngoena pudhaydhin zagethangu  nuydh  
nan adhapathamadhin nungu goeyga   
 
nagemiw  imaw malu  dapar  boeradhar  a pupu   
awgadhaw aymayzimayl  wa mina nuy ngalpan  
adhapudhay kuykulnga   
 
 
 
ipidhadh gegeadh palay pudhamaydhin  
genesis sakar 3 midh nanga  
 
nuydh awgadhan apaw lag aymoedhin  adham a iv  
nungu ipi si memampu danal pathaypa  sepal bi  
thonara palamulpa gumi   pal ay kasa kupal   pal ay  
azirgig  palay awgadhaw mina igalayg  palay  
ngulayg awgadhapa ya sagul siampu senabi apaw  
lagoenu   
 
senabi thonara mina kapu thonar  gegeadhaginga   
thabukiriginga mura ikalnga dhiwalnga thana   
awgadh  a adham  a iv   
 
awgadh nungu wara ubilnga palamulpa  nuydh sey  
sithaman a yakaman  senav  nanga senawbi puy ngipel  
bangal purthayg ngipel bangal umanga  senawbi puy  
kowsa nanga nuy wara puy kowsa ngipel ngulayg mina  
pawa guythuwayan    
 
senawbi apaw lagoenu meparu thabu  nuy koey  
 
dhipa yoewthaylayg  koey nuthaylayg  war goeyginu  
 
nuydh thabun nan yoepkaz imadhin  na nanu kusayg  
si mer   
 
 
 
nuy thabu nabepa kedha yapu poeybiz   ngipel  
awgadhan lawnga mamamadhin koezi puy kowsangu  
purthayle a    lawnga   na yoepkaz kedha nubepa  
thabupa  ngalbelpa ubipa mura puy kowsapa  
purthaypa  kasa kay kedha urapun puy  kay dhadhal  
pagaypa nubi apaw lagoenu  awgadh ngalbelpa kedha  
koey poeypiam bangal senawbi puy kowsa nuy ay  
lawnga ngipelpa    
 
nuy thabu kedha  sena ngoelkay ya   nabepa  
yoepkazipa   in wati puy kowsa lawnga  in mina  
puy kowsa  ngipel kay nanga purthaypa ngipel kay  
 
mura ngulayg asimpa nubi arkathangu  matha kedha  
awgadh midh nanga  mura ngulayg  wati zoengu a  
mina zoengu    
 
nuydh thabun nan nuthadhin  nadh yoepkazin  
senawbi puy imadhin nanga  nanu ngoenakap asidhin   
na kedha  mina kapu ngadhalnga  nabi puy kowsa   
nanu yoepkaz iw ubi koeyza  mamu bag woer wayay   
nanu wakay thamamay kedha  ina matha ngoedhagidh  
ngulaygapa gasamoeypa awgadh midh nanga  mura  
zoengu koey ngulayg   
 
 
 
kalanu nadh paradhin  senabi puy kowsa  a  
purthadhin  wara nadh nanu alaypa madhin  kalanu  
nuydh lak purthadhin  senawbi puy kowsa aygudaw  
kali a pal ay iman kedha  wara za  pal ay iman  
kedha  ipal ngoeba kasa kupal   kulay palamulpa  
gumi  pal ay kalanu koey puy nisan  palamun  
geth woergithayamadhin   
 
goeyga pudhaynu nanga pal ay karngemin kedha   
mabayg ulaypa apaw lagia  nuy war mabayg lawnga   
senaw kuykulnga awgadh  mab woelmay  apaw lagia   
 
palay nanga karngemin  palay mina sobaginga  
uthemadhin koey bupanu  kasa kay kedha awgadh  
walmiaydhin adhamalpa  nuydh adham kudumadhin  
kedha   ngath nginu wal karngemin  kasa kay kedha  
ngay akan  kedha zoengu ngaw gamu zaginga  ngay  
kasa kupal    
 
wa  awgadh ngulayg kedha  palay koerngayginga   
nuy palamulpa kedha   ngipel koerngayginga  ngipel  
ngaru purthadhin senabi war puy kowsa  ngipel  
kedha zoenguz ngulayg asimanu    
 
 
 
senabi mina za  mura muasin  nuy kedha adham  
awgadhapa   ngay lawnga  senabi yoepkaz ngidh  
nanga ngayapa poeyban  nadh ngayapa manin senabi puy  
kowsa   na kedha iv   ngay lawnga sena thabu  sena  
nungu kuyk  nuydh ngoena karum palanu   awgadh  
kedha   ngitha koey sirisirinu muynu mangemin    
 
a thabupa nuy kedha   koezi kayboengu  ngibepa  
mabapa lawnga  ngi ban gal nginu may than amaypu   
a ngi bangal mabaygapa igalgagig  kedha zoenguz  
ngi kay na thoeydhepa mabaygia  a mabaygan nginu  
kuyk moeginu maypa    
 
a awgadh nabepa ivalpa kedha   ngidh bangal  
kikir gasamane nginu kazimay thonara a nginu alay  
bangal ngibepa yadayg mura thonara  nuy bangal  
nginu kuyk    
 
awgadh adhamalpa kedha mulaydhin   koezi  
kaybangu ngi bangal matha zagethan meparuy ngoena  
pudaypa lawnga  kedha zoengu kedha ngi nginu  
ipipa karngemidhin a senabi puy kowsa ngidh  
 
 
 
purthadhin  nginu dharbaw lagoenu matha aypuy  
kowsapa mulguy adhaypa lawnga  kalmel bal bupaw  
sirisiria  thana bangal kadaypa  kurisipa bangal  
nginu kuth  ngi bangal lak boeradharapa kunia  
tidedhe ngi ngalagaz nanga mabayg   
 
nuydh awgadhan palamulpa ruga  aymoeydhin tetel  
uruy goengawngu  kuyk palamun azir kasa kupal  
mabale   
 
nuy awgadh kedha mulaydhin   wa  in mabayg ngulayg  
asin mina zoengu a wati zoengu  wa nubepa lak matha  
mina puy kowsapa purthaypa lawnga kedha zoengu kedha  
nungungu mina igililmayngu gasamoeyle   kalanu nuydh  
awgadhan adhapa ngur woeydhamadhin senabi mina apaw  
lagoenu   
 
awgadhan kalanu nungu angel al wanamoeydhin  
edhenanu danal pathaypa  kalmel thanamunia buyalnga  
koey githurik  kasa gulgupipa apaw lagaw pasagud  
danal pathaypa mabaygoengu ngapa gamupa mabale   
senabi igilaw puypa  pal ay na purthaydhin nanga   
 
pal ay kuykulmay yangukudu patidadhin  kalanu  
 
 
 
palamulpa mina koey zageth aymaydhin awgadhapa  
gamupa thoemaypa kedha  kedha zoengu ngalpa kayb  
lak kedha nuthemipa awgadhia kalmel maypa  