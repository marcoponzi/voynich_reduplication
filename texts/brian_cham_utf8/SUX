1  en maḫ di an ki nir ĝal2 ni2 te na cited in ob catalogue from nibru  at philadelphia  0 2 01  line 42  ob catalogue in the louvre  0 2 02  line 32 
2  a a den ki gud dam a ri a am gal e tud  da  
3  mi2 dug4 ga kur gal den lil2 le ki aĝ2 an kug ga 
4  lugal ĝišmeš3 abzu a du3 a kur kur ta il2 la 
5  ušumgal maḫ eridugki ga gub ba 
6  ĝissu bi an ki a dul la 
7   ĝiš tir ĝišĝeštin na kalam ma la2 a 
8   den  ki en ḫe2 ĝal2 la da nun na ke4 ne 
9   dnu   dim2  mud peš10 ĝal2 e2 kur ra gaba ĝal2 an ki a 
10   e2   zu  maḫ abzu ta sig9 ga dim gal an ki a 
11   den  ki igi 1 il2 la ni kur šag4 ge di di 
12   alim  u3 tud lu lim u3 tud da 
13   šeg9  u3 tud šeg9 bar u3 tud da 
14   x  šag4 tum2 ma si dug4 ga šag4 ḫur saĝ ĝa2 ka 
15   x  x sig7 ga ba lu2 nu ku4 ku4 da 
16   šag4 kalam   ma  gi ḫal ḫal la gin7 igi zu im ši ĝal2 
17  ud šid e itid e2 ba ku4 ku4 mu šu du7 du7 da 
18  mu šu du7 unken e eš bar šum2 mu da 
19  eš bar kiĝ2 ud da si sa2 sa2 e da 
20  a a den ki uĝ3 saĝ si a ba lugal bi za e me en 
21  ka ba a zu niĝ2 im lu lu ḫe2 ĝal2 ki bi2 ib us2 
22  pa zu gu gurun ba sig7 ga gada ḫa ad e du7 a 
23  x diĝir re e ne ka me te aš im mi ib2 ĝal2 
24   x  x ĝiš ĝištir ba du3 a tug2zulumḫi e na nam 
25   u8  zid sila4 zid na su8 e me te aš im mi ib2 ĝal2 
26   x  x gana2 zid da x  …  um mi in ra 
27   …  guru7 du6 guru7 maš e gu2 im da gur re 
28   x x  x i3 na nam ga na nam tur3 amaš e nam de6 
29   sipad  de3 i lu lam ma na dug3 ge eš im mi ib be2 
30   unudunu3  de3 dun5 dun5 dugšakir ra ka na ud im di ni ib zal e 
31   kiĝ2  sig unu2 gal diĝir re e ne ka me te aš im mi ib ĝal2 
32   inim  zu ĝuruš e usu ni gin7 šag4 ga mu ni ĝal2 
33  gud a2 gur ra gin7 kisal a mu un du7 du7 
34   inim  zu ki sikil e ḫi li a ni gin7 saĝ ĝa2 mu ni in ĝal2 
35   iriki  ĝar ĝar ra bi uĝ3 e u6 mu e 
36   x x  x sig10 ga am3 kaskal e am3 ra 
37   x x  x dag kisim5×ab2 du3 a a2 bi na sud e 
38   en en  e ne barag barag ge2  e  ne 
39   šag4 bi   ḫul2  ḫul2 la da silim di e de3 
40   za a  da kur gal den lil2 le a2 mu un da an aĝ2 
41   den ki  en ḫe2 ĝal2 la en ĝeštug2 ga 
42   en  an ne2 ki aĝ2 ḫe2 du7 eridugki ga 
43   dug4   ga  eš bar ki bi še3 ĝar nam tar re gal zu 
44   x x  ud de3 saĝ ba ab gi4 itid e2 ba ba an kur9 
45   … ba  e a ed3 de3 šid bi sa2 ba ab dug4 
46   …  uĝ3 ki tuš ba bi2 in tuš 
47   …   ka   tar na gada bi bi2 in us2 
48   …  x šu du7 a 
49   …   su  na ba an gi4 
50   …   e  tar ĝištukul e2 ba bi2 in gi4 
51   …  x x  en  uĝ3 ki tuš ba bi2 in ge en 
52   a a   d en ki uĝ3 numun a e3 ni numun zid ḫe2 i i 
53  dnu dim2 mud u8 zid Ĝa2 e3 ni sila4 zid ḫe2 u3 tud 
54  ab2 numun e3 ni amar zid ḫe2 u3 tud 
55  ud5 zid Ĝa2 e3 ni maš2 zid ḫe2 u3 tud 
56  gan2 ne2 gana2 zid Ĝa2 u3 un e3 en 
57  guru7 du6 guru7 maš e an edin na gu2 ḫu mu un gur gur re 
58  kalam ma ki tab ba a u3 ba e3  en 
60   …  a ni  …  
61  den ki lugal abzu ke4 ni2 gal na kur ku silim zid de3 eš na e 
62  a a ĝu10 lugal an ki ke4 
63  an ki a pa e3 ma ni in ak 
64  pap ĝu10 lugal kur kur ra ke4 
65  me mu un ur4 ur4 me šu ĝu10 še3 mu un ĝar 
66  e2 kur re e2 den lil2 la2 ta 
67  abzu eridugki ĝu10 še3 nam galam mu de6 
68  a zid am gal e ri a me en dumu saĝ an na me en 
69  ud gal ki gal la e3 a me en en gal kalam me en 
70  gu2 gal barag barag ge2 ne me en a a kur kur ra me en 
71  šeš gal diĝir re e ne me en ḫe2 ĝal2 šu du7 me en 
72  kišib ĝal2 an ki bi da me en 
73  ĝeštug2 ĝizzal kur kur ra me en 
74  an lugal da barag an na ka di si sa2 e me en 
75  den lil2 da kur ra igi ĝal2 la ka nam dug3 tar ra me en 
76  nam tar ra ki ud e3 a ke4 šu ĝa2 mu un ĝal2 
77  dnin tur5 re mi2 zid dug4 ga me en 
78  dnin ḫur saĝ ĝa2 ke4 mu dug3 sa4 a me en 
79  palil da nun na ke4 ne me en 
80  u3 tud da dumu saĝ an kug ga me en 
81  en e nam maḫ mu un du a ta 
82  nun gal e ni2 te ni za3 mi2 mi ni in dug4 ga ta 
83  da nun na šudu3 a ra zu a ši im ma an sug2 sug2 ge eš 
84  en nam galam ma ĝiri3 gub ba 
85  eš bar kiĝ2 ĝa2 za3 mi2 dug4 ga den ki za3 mi2 
86  2 kam ma še3 nam gal ḫul2 la da 
87  den ki lugal abzu ke4 ni2 gal na kur ku silim zid de3 eš na e 
88  en me en dug4 ga zid da me en saĝ bi še3 e3 a me en 
89  dug4 ga ĝu10 tur3 im ši du3 du3 amaš im ši niĝin2 niĝin2 
90  an e um ma te im ḫe2 ĝal2 la an ta šeĝ3 ĝa2 
91  ki e um ma te a eštub u3 ba ĝal2 la am3 
92  a gar3 sig7 sig7 ga bi um ma  te  
93  inim ĝu10 ta guru7 du6 guru7 maš e gu2 im  da gur   re  
94   e2  ĝu10 eš3 ki sikil la bi2 du3 mu dug3 ga bi2 sa4 
95  abzu ĝu10 eš3 ka a bi2 du3 nam dug3 ga bi2 tar 
96  e2 ĝu10 ĝissu bi ambar muš a i ni  in la2  
97  e2 ĝu10  suḫur ku6   e  u2 lal3 e sun4 im ši sud e 
98  eštub ku6 gi zi di4  di4 la2 kun mu na sud e 
99  buru5mušen gud3 ba šeg11 mu da an gi4 gi4 
100  en ab  …  ĝiš ma an la2 eš 
101  den ki me  en  za3 mi2 ĝa2 ši im ma sug2 sug2 ge  eš  
102  abgal abrig lu2 igi x  …  
103  a zi zi zi zi  asar  ud   su3 ra2 ĝa2 ši im ma  an  sug2  sug2   ge eš  
104  enkum  ninkum  e ne šu si  ša   ma  an sa2  e eš   
105  id2 ša ma ab kug  eš3 šag4 ga  ša ma ab la2 
106  abzu ĝa2 šir3 kug nam šub ma an la2 
107  ma2 gur8 ĝu10 men taraḫ abzu 
108  šag4 ba ḫul2 ḫul2 la ša ma ni ib de6 
109  ambar maḫ ki šag4 ge pad3 da ĝa2 
110  a2 bi ša ma an sud e gu2 ša ma an mar mar e 
111  gu3 ra e ne ĝišĝisal šu ša ma an du7 uš 
112  šir3 ša ma ab dug3 ge ne id2 ša ma ab ḫul2 le ne 
113  dniĝir sig7 ensi2  ĝiš ma2 gur8 ra ke4 
114  ĝidru kug sig17 šu ša ma  ab du8  
115  den ki me en ma2 taraḫ abzu ĝa2  a2 ša ma ni ib aĝ2 e 
116  en me en ĝe26 e ga ĝen 
117  den ki me en kalam ĝa2 aš ga an e3 
118   en   nam  tar tar re ĝu10 ĝe26 e ga am3  …  
119   …  ra ga an  …  
120   …  x e u6 e ga am3  …  
121   …  x x ma ab šum2 ḫe2 gu7  e  
122   …  sikil la ga an  …  
123   ĝiš  erin  sig7 sig7 ga bi u6 ga am3 dug4 
124   kur   me luḫ ḫaki  ma2 ganki dilmunki bi 
125  den  ki  me en igi ḫe2 em da a du8 
126  ĝišma2 dilmunki na ĝiš ḫe2 en du3 
127  ĝiš ma2  ma2 ganki na an zag ḫe2 en la2 
128  ĝišma2 gi4 lum me luḫ ḫaki a ke4 
129  kug sig17 kug babbar bal še3 ḫe2 ak e 
130  den lil2  lugal  kur kur ra ra nibruki še3 ḫe2 na ab tum2 
131  iri nu tuku ra e2 nu tuku ra 
132   mar   tu  maš2 anše saĝ e eš mu ni rig7 
133  nun  gal kalam ma  na e3 a ra 
134  da nun na ke4 ne mi2 zid mu un ne ne 
135  en me gal me sikil la u5 a 
136  me gal me šar2 ra ĝiri3 gub ba 
137  an ki niĝ2 daĝal  ba  zag ša4 a 
138  eridugki ki kug ki  kal  kal la aš me maḫ šu ti a 
139  den ki en an ki za3 mi2 
140  nun gal kalam ma na  e3 a ra 
141  en en e ne barag barag ge2 ne 
142  ka mu7 ĝal2 eridugki ga ke4 ne 
143  šag4 gada la2 ki en gi ra ke4 ne 
144  nam išib abzu mu na ab be2 ne 
145  a a den ki ki kug  ki kal   la ĝiri3  im mi ib gub bu ne 
146  dag agrun na in  …  ge ne 
147  ki gub ba mu  …  sa4  e  ne 
148  eš3 maḫ abzu  …  sikil e ne 
149  šag4 ba li an na u2 sikil la  im   mi   ib2  ed2 ne 
150   x x  kug ki en du maḫ  …  den ki ka ke4   si  im sa2 e ne 
151  kun saĝ eridugki ga kar dug3 ga im mi ib2 galam e ne 
152  taraḫ abzu kar dug3 kar maḫ im mi ib dub e ne 
153  uz ga kug mu na ĝa2 ĝa2 ne 
154  a ra zu a ra zu mu na ab be2 ne 
155   …   ne  
156   …   ne  
157   …  ne 
158   …  x 
160   ĝišma2  gur8 ra  …  x 
161   a ĝi6 uru16   …   ĝa2   
162  den ki ra a x  …  du a da min3 na  mu na   ab  sag3 ge 
163  suḫur mašku6 e  u2 lal3 e sun4 mu  na sud e 
164  nun gal ra  2   kam ma  a da min3 mu na e 
165  eštubku6 e gi zi di4 di4 la2 bi  kun   mu na  sud e 
166  urin gal abzu ta sig9 ga an dul3 e eš ak e 
167  ĝissu bi ki šar2 ra la2 a uĝ3 e ni2 te en ten 
168  us2 saĝ dimgul ambar  muš  a du3 a kur kur ta il2 la 
169  en ensi2 gal abzu ke4 
170  taraḫ abzu ka a2 ša mu un aĝ2 e 
171  meš3 abzu ta še er ka an dug4 ga 
172  eridugki ki kug ki kal kal la aš me maḫ šu ti a 
173  nu banda3 maḫ kur ra dumu den lil2 la2 ke4 
174  gi muš kug ga šu im mi in du8 
175  ur saĝ abzu še3  saĝ im  mi ib il2 il2 e 
176   …  x x 
180   an   …  
181  lu2  …  en  …  
182  dsirsir  …  ma2  laḫ5 ĝišma2 gur8 ra ke4  
183  en ra ĝišma2 šu  …  
184  dniĝir sig7  ensi2  ma2 gur8 ra  ke4  
185  en ra ĝidru kug šu  ša ma ab du8  
186  la ḫa ma engur ra 50 bi mi2 zid mu  un   ne ne  
187  gu3 ra e ne gam4 gammušen an na  gin7   …  
188  lugal u3 na gub a a den ki kalam ma  …  
189  nun gal kalam ma e3 a  ra  
190  ḫe2 ĝal2 an ki a pa e3 mu na ab ak 
191  den ki ke4 nam im mi ib tar re 
192  ki en gi kur gal ma da an ki 
193  še er zid gur3 ru ud e3 ta ud šu uš uĝ3 e me šum2 mu 
194  me zu me maḫ šu nu tu tu 
195  šag4 zu galam kad5 lu2 nu pad3 de3 
196  umun2 zid ki diĝir u3 tud za an gin7 šu nu teĝ3 ĝe26 
197  lugal u3 tud suḫ zid keše2 de3 
198  en u3 tud saĝ men ĝa2 ĝa2 
199  en zu en idim an lugal da barag an na i im tuš 
200  lugal zu kur gal a a den lil2 
201  ĝišerin gin7 šar2 dug4 ge ša mu ra an gi16 ib a a kur kur ra ke4 
202  da nun na diĝir gal gal e ne 
203  šag4 za ki ur3 ra šu ba ni in ti eš 
204  gi gun4 na ĝiš dili ĝiš dili za u2 mi ni ib sug4 sug4 ne 
205  e2 ki en gi tur3 zu ḫe2 du3 du3 ab2 zu ḫe2 lu lu 
206  amaš zu ḫe2 ĝar ĝar udu zu ḫe2 šar2 šar2 
207  gi gun4 na zu an ne2 ḫe2 em us2 
208   e2  zid zu šu an še3 ḫe2 em il2 
209  da nun na ke4 ne šag4 zu a nam ḫe2 em da ab tar re ne 
210  eš3 urim2ki e nam mi ib dib 
211  den ki lugal abzu ke4 nam im mi ib tar re 
212  iri me te ĝal2 la a tu5 tu5 gud silim ma gub ba 
213  barag nam ḫe2 kur ra dub3 ba9 re6 ḫur saĝ gin7 il2 la 
214  ĝištir ḫa šu ur2 ra ĝissu daĝal la ne3 ni ta nir ĝal2 
215  me šu du7 a zu si ḫe2 em sa2 
216  kur gal den lil2 le an ki a mu maḫ zu mi ni in pad3 
217  iri nam tar ra den ki ka3 me en 
218  eš3 urim2ki gu2 an še3 ḫe2 zig3 
219  kur me luḫ ḫaki nam mi ib2 dib 
220  den ki lugal abzu ke4 nam nam mi ib2 tar  re  
221  kur gig2 ĝiš zu ĝiš gal ḫe2 em ĝištir  zu meš3  kur ra ḫe2 em 
222  ĝišgu za bi e2 gal lugal la ke4  me   te ḫe2 em  mi ib ĝal2 
223  gi zu gi gal ḫe2 em gi  … ḫe2 em  
224  ur saĝ e ki me3 ka ĝištukul  …  
225  gud zu gud gal ḫe2 em gud kur  ra ḫe2 em  
226  gu3 bi gu3 am kur ra ka  ḫe2 em  
227  me gal diĝir re e ne ke4 šu ḫe2  em mi du7  
228  darmušen darmušen kur ra sun4 na4 gug   ḫe2 em la2  
229  mušen zu dḫa ia3mušen  ḫe2   em  
230  mu7 mu7 bi e2 gal lugal la ka  me te ḫe2   em  mi ib ĝal2 
231  kug zu kug sig17 ḫe2 em 
232  urud zu nagga zabar  ra   ḫe2 em  
233  kur niĝ2 nam zu ḫe2  ĝal2 ḫe2 em  
234  nam lu2 ulu3 zu ḫe2 x  …  
235   nitaḫ2  zu nitaḫ2 tab ba ni ir gud gin7 ḫe2 en ed2 de3 
236   x x  ki a iriki an x na ke4 
237   x x  tu gin7 Ḫar ba an ak 
238   kur   dilmun ki na mu un sikil mu un dadag 
239   d  nin  sikil la zag ba nam mi in gub 
240   x x  x eš3 agargara še3 ba an šum2 ku6 x bi i3 gu7 e 
241   ĝiš  ĝišnimbar  gana2 zid še3 ba an šum2 zu2 lum bi  i3  gu7 e 
242   x  x elamki mar ḫa ši ki   …  
243  Ḫa ib gin7 teš2 bi gu7 u3  dam  
244  lugal den lil2 le a2 šum2  ma  
245  e2 bi mu un ḫul bad3 bi mu un  gul  
246  kug na4za gin3 bi e2 niĝ2 gur11 bi 
247  den lil2 lugal kur kur ra ra nibruki še3 ḫe2 na ab tum2 
248  iri nu tuku e2 nu tuku ra 
249  den ki ke4 mar tu maš2 anše saĝ e eš mu ni rig7 
250  ki bi ta igi ni ĝar ra  ta  
251  a a den ki id2buranun na nam mi in  il2  a ta 
252  gud du7 du7 gin7 u3 na mu un na gub 
253  ĝiš3 im zi zi dub3 im nir  re  
254  id2idigna a zal le im ma  an   si  
255  šilam u2 numun na amaš ĝiri2 tab ba amar bi gu3 di  dam  
256  id2 idigna  gud du7 gin7 a2 na mu na  ab   …  
257  ĝiš3 im zig3 niĝ2 mussa nam de6 
258  id2idigna am gal gin7 šag4 im ḫul2 u3 tud ba mu  ni   …  
259  a nam de6 a zal le na nam kurun2 bi na dug3 ge 
260  še nam de6 še gu nu na nam uĝ3 e na gu7 e 
261  e2 kur re e2 den lil2 la2 ke4 niĝ2 ĝal2 la nam  si  
262  den ki da den lil2 mu un da ḫul2 nibruki  giri17 zal am3  
263  en e nam en še3 suḫ mu un  keše2  
264  nam lugal še3 aga zid mu un ak 
265  a2 gab2 bu na ki nam mi in us2 
266  ḫe2 ĝal2 ki ta mu na ra ĝen 
267  zid da na ĝidru ĝal2 la bi 
268  id2idigna id2buranun na teš2 gu7 u3 da 
269  ka giri17 zal ta kab2 di da bi 
270  ḫe nun e2 gal ta i3 gin7 laḫ4 am3 
271  en nam tar ra den ki lugal abzu ke4 
272  den bi2 lu lu ku3 ĝal2 id2 da ke4 
273   den   ki  ke4 zag ba nam mi in gub 
274   ambar re gu3 ba  an de2 suḪur Ḫiku6 suḫurku6 ba an šum2 
275   ĝiš gi gu3 ba  an de2 gi sumun gi ḫenbur ba an šum2 
278   …   a  da min3 mu  ni   …  
279   sa par4 ra ni  ku6 nu e3 
280  niĝ2 keše2 da ni u3 tud nu e3 
281  gu la2 a na mušen nu e3 
282   ezen×kug  lu2  a2 maḫ  dumu ezen sur12  a 
283  d ur5 Ša  lu2  ku6 e ki aĝ2 ĝa2 
284   den ki ke4  zag ba nam mi in gub 
285  en e eš3 mu un ĝar eš3 kug ga am3 šag4 bi galam kad5 am3 
286  a ab ba eš3 mu un ĝar eš3 kug ga am3 šag4 bi galam kad5 am3 
287  eš3 šag4 bi gu suḫ3 a niĝ2 lu2 nu zu a 
288   eš3  ki gub bi muliku du a 
289   eš3  kug ga igi nim ma gub bi mul ĝišgigir še3 i3 du 
290  x ab ḫu luḫ ḫa  i zi  zig3 ga am3 me lem4 bi  ḫuš  a 
291   d a nun na diĝir gal gal e  ne  saĝ nu mu un  ĝa2 ĝa2 ne  
292   šag4 be2 ne te en ten im ši  ĝa2 ĝa2 e2 gal  ḫul2   le dam  
293  da nun na  ke4 ne  šudu3  a ra zu  a ši im ma sug2 sug2  ge eš  
294  den ki ra e2  engur ra  ka barag maḫ  mu  na ri e ne  
295  en ra zal le  …  x  …  
296  nun gal x x x u3  tud   …  
297  u5mušen  a  ab ba bulug ka×x  …  
298   eš3  niĝ2 dug3 eš3 niĝ2 u3  tud …  
299  e2 kur re e2 d en   lil2 la2   ke4  niĝ2 ĝal2 la  nam si  
300  den ki da den lil2 mu ḫul2 ḫul2 nibruki giri17 zal am3 
301   …  x eš3 kug ga u5 a 
302   … e  ne su3 ud di  …  ĝar ra 
303  a ĝi6 uru16 gal la engur  ra  ke4 
304  i zi ḫu luḫ ḫa kur ku ab ba  …  x  …  
305  zi pa aĝ2 ta e3  …  x 
306  in nin9 sirara2 ki a   x x   ku6  x  d  nanše  
307  a ab ba ki niĝ2  daĝal  la ba 
308  den ki ke4 zag ba nam mi in gub 
309  šeĝ14 an na ka gu3 ba an de2 
310  dungu dirig ga  gin7  bi2 in us2 
311  an ur2 še3 zig3  ga   …  im sar re 
312  du6 du6 gana2 še3  …  i3 ĝa2 ĝa2 
313  ud gal la u5 a niĝ2 ĝir2 da du7 du7 
314  ĝišsi ĝar kug an šag4 ge gib ba 
315  dumu an na ku3 ĝal2 an ki a 
316  diškur lu2 ḫe  ĝal2  dumu an na ke4 
317  den ki ke4 zag ba nam mi in gub 
318  ĝišapin ĝiššudul2 erin2 bi si ba an sa2 
319  nun gal den ki ke4 gud si par4 us2 a ba an šum2 
320  ab sin2 kug ge ka ba an du8 
321  gan2 ne2 zid de3 še ba an mu2 
322  en suḫ gir11 ḫe2 du7 an edin na 
323  a2 šita4 engar den lil2 la2 
324  den ki im du lu2 eg2 pa5 ra ke4 
325  den ki ke4 zag ba nam mi in gub 
326  en e gana2 zid de3 gu3 ba an de2 še gu nu ba an šum2 
327  den ki ke4 gig zid2 gu2 gal la sa zid2 ba an e3 
328  še eštub še gu nu še in nu ḫa bi guru7 še3 mu un dub dub 
329  den ki ke4 guru7 du6 guru7 maš e im ma da an tab tab 
330  den lil2 da uĝ3 e ḫe2 ĝal2 la šu mu un di ni ib peš e 
331  saĝ bar gun3 gun3 igi lal3 šu2 šu2 
332  in nin9 e ne su3 ud ĝal2 usu kalam ma zi saĝ gig2 ga 
333  dezina2 ninda dug3 niĝ2 ki šar2 ra ke4 
334  den ki ke4 zag ba nam mi in gub 
335  nun gal e ĝišal e sa bi2 in sig10 ĝišu3 šub  ba  si bi2 in sa2 
336  agarin4 e i3 ḫe nun na gin7 ĝiš3 im ma an  dug4  
337  ĝišal zu2 sig9 ga ni muš ad6 gu7 niĝ2 šu  ĝal2  
338  ĝišu3 šub ĝar ra ni zar gu2 nida u8 e si sa2 am3 
339  dkulla lu2 šeg12 e kalam ma kam 
340  den ki ke4 zag ba nam mi in gub 
341  gu mu un ĝar us2 e si bi2 in sa2 
342  a2 unken na ka e2 bi2 in ĝar šu luḫ e si bi2 in sa2 
343  nun gal e uš ki nam mi in tag šeg12 ki nam mi in us2 
344  uš ki tag ga ni nu silig ge 
345  e2 zid du3 a ni nu kar2 kar2 re 
346  nir gam ma ni dtir an na gin7 an šag4 ge us2 sa 
347  dmuš dam ma šidim gal den lil2 la2 ke4 
348  den ki ke4 zag ba nam mi in gub 
349  edin uru16 na men kug nam mi in guru3 
350  an edin na sun4  na4 za gin3 am3 la2 suḫ10  na4 za gin3 am3 keše2 
351  ki dug3 ga u2 šim giri17 zal am3 šu gal mu un du7 du7 
352  maš2 anše an edin na mi ni in lu me te aš bi2 ib ĝal2 
353  šeg9 šeg9 bar u2 numun na mu un lu e ne su3 ud bi mu un e 
354  ur saĝ an edin na men bi im edin na lugal bi im 
355  piriĝ gal an edin na a2  tuku gal  a2  maḫ den lil2 la2 kam 
356  dšakkan2 lugal ḫur saĝ ĝa2 ke4 
357  den ki ke4 zag ba nam mi in gub 
358  tur3 mu un du3 šu luḫ e si bi2 in sa2 
359  amaš mu un ĝar i3 gara2 saĝ bi2 in šum2 
360  ki ninda gu7 diĝir re e ne ke4 giri17 zal la mi ni in gi4 
361  edin u2 šim gin7 du3 a ḫe2 ĝal2 sa2 bi2 in dug4 
362  lugal u2 a zid e2 an na gu5 li  an na  
363  mussasource  munus us2 dam ki aĝ2 šul dsuen na dam  kug   d  inana  
364  in nin9 nin me gal gal la ke4 
365  sila daĝal la kul abaki ka e ne su3 ud bi dug4 dug4 
366  ddumu zid dušumgal an na gu5 li an na kam 
367  den ki ke4  zag  ba nam mi  in gub  
368  e2 kur re e2 den lil2 la2 ke4 niĝ2 ĝal2 la nam si 
369  den ki da den lil2 mu un da ḫul2 nibruki giri17 zal am3 
370  in mu un dub bulug ga mu un si si 
371  den ki ke4 da nun na ke4 ne  er  
372  iriki a ki ur3 ra ša mu un di ni in ĝar 
373  a šag4 ga gan2 ne2 ša mu un de3 ni in ĝar 
374  ur saĝ gud ḫa šu ur2 ta e3 a gu3 ḫuš de2 de2 e 
375  šul dutu gud silim ma gub ba u3 na silig ĝar ra 
376  ad da iri gal ki ud e3 a niĝir  gal  an kug ga 
377  di kud ka aš bar  kiĝ2  diĝir re e ne 
378  sun4 na4za gin3 la2 an kug ga an ur2 ta e3 a 
379  dutu dumu dnin gal e tud da 
380  den ki ke4 an ki niĝin2 na ba zag ba nam mi in gub 
381  mug mu un dun temen si bi2 in sa2 
382  den ki ke4 niĝ2 nam munus a šu gal ba  ni  in du7 
383  den ki ra uĝ3 e tug2siki numun2 a mu un da an  …  e 
384  teš2 e2 gal me te lugal la 
385  duttu munus zid niĝ2 me ĝar ra 
386  den ki ke4 zag ba nam mi in gub 
387  ud ba dili ni ĝarza2 taka4 am3 
388  munus  gal an   na ke4  dinana ĝarza2 taka4 am3 
389  dinana a  a ni  den ki ra 
390  e2 a ba ši in kur9 er2 mu na še8 še8 di bi  nam mu na ab be2 
391  da nun na diĝir gal gal  e  ne nam tar tar ra bi 
392  den lil2 le  šu  za ma ra ni in ge en 
393  munus me en dili ĝu10  ne   a   na  bi2 dug4 
394  kug dinana me en  mar   za ĝu10   me  a 
395  da ru ru nin9 den  lil2   la2   ke4  
396  dnin tur5 nin tud tud da 
397  šeg12 tud tud kug nam en na ni šu ḫe2 em ma an  ti  
398  gi dur kud im ma an ga rašsar a ni ḫe2 em ma da  an ri  
399  sila3 ĝar ra na4za gin3 duru5 ni šu ḫe2 em ma an ti 
400  a la2 kug na de5 ga ni šu ḫe2 em ma da an ri 
401  šag4 zu kalam ma ḫe2 em 
402  lugal u3 tud en u3 tud bi šu ni a ḫe2 en ĝal2 
403  nin9 e ĝu10 kug dnin isin2si na ke4 
404  unu2 šuba a šu ḫe2 em ma an ti nu gig an na ḫe2 em 
405  an e ḫe2 em ma gub kurku2 a ḫe2 em ma ab be2 
406  nin9 e ĝu10 kug dnin mug ke4 
407  bulug kug sig17 ma an ga ra kug babbar šu ḫe2 em ma an ti 
408  na4ĝiri2 zu2 gal an ta sur ra ni ḫe2 em ma da an ri 
409  tibira kalam ma ḫe2 em 
410  lugal u3 tud suḫ zid keše2 de3 
411  en u3 tud saĝ men ĝa2 ĝa2 šu na ḫe2 en ĝal2 
412  nin9 e ĝu10 kug dnisaba ke4 
413  gi 1 nindan šu ḫe2 em ma an ti 
414  eš2 za gin3 a2 na ḫa ba an la2 
415  me gal gal e gu3 ḫa ba an de2 e 
416  in ḫe2 dub e ki ḫe2 sur re dub sar kalam ma ḫe2 em 
417  naĝ gu7 diĝir re e ne ke4 šu ni a ḫe2 en ĝal2 
418  dnanše nin uru16 e u5 mušen  kug ga ĝiri3 ni še3 ba an gub 
419  enkud  a  ab ba ka ḫe2 em 
420  ku6 niĝ2 dug3 dug3 mušen niĝ2 ku7 ku7 
421  a a ni den lil2 ra nibruki še3 šu ḫu mu na ra gid2 i 
422  munus me en dili ĝu10 ne a na bi2 ak 
423   kug  dinana me en mar za ĝu10 me a 
424   d  en  ki ke4 dumu ni kug dinana ra  mu  na ni ib2 gi4 gi4 
425   a na  a ra an la2 
426   in   nin9  a na a ra an la2  a na a   ra  ab taḫ e de3 en 
427   ki sikil  dinana a na a ra an la2  a na a ra  ab taḫ e de3 en 
428  munus  gu3    sag9  ge gu3 ḫa ba e de2 
429  a2 bi  še3  ḫa  ba e  re a  ed3 
430  a2 ur saĝ ba tug2 ḫe2 em mi dul 
431  zag zid da bi zag gab2 bu  bi  šu bal ḫe2 ba e ni  in   ak  
432  tug2 a2 munus a ḫe2 em mi mur10 
433  eme munus a ka ba ḫa ba e ni ĝar 
434  ĝišbal ĝiškirid šu še3 ḫe2 em mi šum2 
435  munus še er ka an  bi    x   še3   ḫa ba e ri a dug4 
436   ešgiri2 šibir  ĝišma nu nam sipad da zag ba ḫe2 em de3 gub 
437  ki sikil dinana a na ra la2 a na ra ab taḫ e en de3 en 
438  me3 šen šen na inim ĝar ra ba inim til3 a ḫe2 ne de3 en 
439  murub4 ba a12 ra2 bumušen nu me en na inim ḫul ḫu mu ne de3 en 
440  gu si sa2 a ḫu mu e suḫ3 suḫ3 
441  ki sikil dinana gu suḫ3 a si ḫu mu e ni sa2 
442  tug2 ḫu mu e ni ĝar gada ḫu mu e ni mur10 
443  mug ḫu mu e ni dun ĝišbal ḫu mu e ni nu 
444   tug2   guz  za gu du gun3 a ḫu mu e ni gun3 
445  dinana saĝ saḫar re eš ḫe2 mu e dub saĝ numun e eš ḫe2 mu e ĝar 
446  dinana niĝ2 nu gul u3 ḫe2 mu e gul niĝ2 nu sig10 ge5 ḫe2 mu e sig10 
447  šem3 a nir ra da tug2 ḫe2 em mi si ig 
448  ki sikil dinana tigi a da ab e2 ba ḫe2 em mi gi4 
449  lu2 u6 di igi nu kuš2 u3 me en 
450  ki sikil dinana pu2 su3 ra2 eš2 la2 nu zu me en 
451  i3 ne eš2 šag4 gu2 bi nam gi4 kalam ki bi ḫe2 em gi4 
452  šag4  d en lil2 la2 gu2 bi nam gi4 kalam ki bi ḫe2 em gi4 
453  šag4 gu2 bi gi4 a nam lu2 u18 lu ka 
454   …  x e x x niĝ2 nam ba e ĝa2 ĝa2 
455   …  tab ba zu ḫe2 a 
456   …  mu e da an ti 
457   …   ne  ke4 
458   …  suḫ10 za gin3  … nam   en  na zu um 
459   …  x a  … nam en na  zu um 
460   …   gu3  de2 de2 bi  … nam en na  zu um 
461   …  x gi en  … nam  en na zu um 
462   …  x da  …   da an  du 
463   …   un  da sa2 sa2 e ne 
464   …  mu ra ni ib x 
465   …  ra teĝ3 ĝe26 ne 
466   …   ĝar  ra  a  
467   …  ab sar sar ne 
468   …  ge ne 
469   …  tuku 
470   …  x a 
471   …  x ba 
472   a a den ki za3  mi2